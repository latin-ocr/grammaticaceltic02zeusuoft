LIBER SEXTUS.

DE CONSTRUCTIONE.

Monumenta. literarum apud populos, qui eis utebantur,
scripta sunt, ex quo exstant, aut in oratione communi, vel, ut
dicunt, soluta, prosa oratione, aut in poetica vel ligata. Inveni-
tur haec differentia etiam celticae orationis, ex quo viri hujus
linguae literis mandare sua coeperunt, fuitque vetustis tempori-
bus, cum priscae gentis adolescentes disciplinae Druidum studiosi,
teste J ulio Caesare, magnum numerum versuum ediscebant, quos
literis mandare fas esse non existimabant. Utriusque orationis
proprietas et forma, constructio tam prosae orationis quam poeti-
cae apud celticos populos, hujus libri duorum capitum argumenta
sunt.

CAPUT PRIMUM.

De constructione prosae orationis.

constructio prosae orationis est collocatio vocum vcl partium
orationis in sententias simplices, duplices vel multiplices secun-
dum solitum linguae usum absque modis orationis ligatae. In
hac prae omnibus aliis linguarum colticarum percipitur proprietas

 

 

